# Pharo
Спроектуйте класи, вказані нижче. У кожному з них визначте метод виведення в потік, методи порівняння, виконання арифметичних дій. Оголошення цих класів розташуйте у окремому пакеті. Інформацію про екземпляри класів задайте в Playground, прочитайте з клавіатури або з файлу. Функціонал класів перевірте за допомогою модульних тестів.

1. Оголосіть клас, що моделює сутність «трикутник», заданий довжинами сторін. Екземпляр класу вміє  повідомляти  свої  розміри,  площу,  периметр,  друкувати  себе. Трикутники порівнюють за величиною площі. Оголосіть підклас, що моделює сутність «правильний трикутник» (трикутник, у якого всі сторони якого рівні). Екземпляр класу вміє друкувати себе і повідомляти сторону, площу, периметр, радіус вписаного та описаного кіл.
2. Створіть  п’ять  різних  трикутників,  у  тому  числі  правильних  та  занесіть  їх  у  контейнер. Забезпечте можливість вводити в режимі діалогу інформацію про новий трикутник і долучати його до колекції інших. Надрукуйте всі елементи контейнера. Знайдіть об’єкт з найбільшою площею.  Чи  цей  трикутник  правильний? Продемонструйте  використання  арифметичних операторів. Перетворіть колекцію трикутників, масштабувавши їх на певний множник; створіть нову колекцію, що містить радіуси описаних кіл правильних трикутників.
3. Продемонструйте зберігання створених об’єктів до файлу (до різних файлів у різних форматах), до бази даних (наявність бази можна імітувати в пам’яті) та завантаження їх з файлу, з бази. Робота з БД -завдання на майбутнє.
